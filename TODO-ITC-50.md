# ITC 50

## Balmez

ITC-Memorii Timișoara avea un sediu nou dat în folosință în 1973.

## Berechet Luminita

În continuare, domnul șef de laborator Maschek împreună cu colegul său de birou și adjunctul laboratorului, domnul inginer de calculatoare Mihai Martinovici, care își spunea "MarMi", m-au cooptat în tema de cercetare privind îmbunătățirea sistemului de operare românesc Helios (o variantă îmbunătățită a sistemului de operare originar SIRIS) pentru calculatoare medii-mari Felix. Tema comporta programare în limbaj de asamblare. Domnul Maschek m-a sprijinit copios, la modulul COMPAND, de compactare a datelor înregistrate pe bandă magnetică. A fost un exercițiu valoros, care folosea din plin cunoștințele despre sistemul de operare Helios.

România a construit și ea minicalculatoare românești, marca CORAL 4021, apoi 4030 și Independent I-100 și I-102F, apoi și I-106, pentru care a adaptat sistemele de operare american RSX-11M și RSX-11M PLUS, în sistemele de operare românești Minos, apoi MIX. Exista un laborator în institut care se ocupa de hardware, la etajul 6 sau 7, și proiecta componente ale CORAL-ului. Alt laborator din ITC, condus de domnul Nicolae Manea, lucra la componentele (software) ale sistemului de operare MIX.

În anii 1988-1989, imediat după terminarea cursurilor, cercetătorii mai vechi din laborator au inițiat o nouă temă de cercetare și programare și anume implementarea sistemului de operare Unix pe calculatoarele medii-mari Felix 5000. În același timp am studiat cu toții și sistemul de operare Unix,

La 1 iulie 1991, domnul Mihai Rigani și doamna Lucia Popescu au înjghebat o societate comercială numită "Software ITC S.A.", un fel de jumătate din vechiul institut ITC, cuprinzând activitatea de proiectare de software, societate cu capital majoritar de stat, dar și cu acțiuni pe care le puteam cumpăra chiar noi, cercetătorii, angajații. Eu am fost foarte reticentă la această nouă întreprindere și am fost ultima persoană din ITC care s-a mutat la Software ITC S.A. Directoare plină a devenit doamna Lucia Popescu, adjunct domnul Mihai Rigani.

## Bulgacov

Am ajuns la ITC în septembrie 1968 ca absolvent al Facultății de Electronică din București. Directorul ITC era un colonel (domnul Florin Munteanu) și cred că am fost printre primii 100 de angajați ai noului Institut de Tehnică de Calcul, care era găzduit la etajul 2 și 3 al clădirii administrative al FEA (Fabrica de Elemente de Automatizări), fabrică creată ca urmare a unor cumpărări de licențe de fabricație de elemente de automatizare, din Japonia.

La începutul existenței ITC-ului, noi toți nu prea aveam ce face, întrucât nu se hotărâse încă, care din cele 3 calculatoare românești, create de grupurile din București, Timișoara și Cluj să fie introdus în fabricație. În plus se discuta despre o licență de fabricație din Vest sau cumpărarea a 100 de calculatoare/mainframes de la firme americane ca IBM, Control Data ș.a.m.d.

Cu această ocazie am realizat, că de fapt, echipele din ITC, integrate cu niște echipe din firma CII, au participat la punerea la punct a primelor 11 calculatoare IRIS și că, de fapt, firma CII vânduse licența de fabricație, bazată pe un singur calculator IRIS, probabil prototip.

Așa cum am mai menționat în prealabil, colegii din FCE nu au recepționat în mod pozitiv intrarea în fabricație, la FCE, a Minicalculatorului Independent-100. Din contră, au sprijinit și făcut tot posibilul ca, Minicalculatorul Coral (al cărui prototip fusese conceput de un colectiv de la Institutul Politehnic din București, sprijinit de prof. dr. Mihai Drăgănescu, care la epoca respectivă era ministru) să tindă să devină produsul de bază al FCE, în domeniul minicalculatoarelor.

## Carutasu

la 01.01.1968, data înființării „Institutului de Cercetări și Proiectări pentru Utilaje Electronice de Calcul București”. Am primit un spațiu în cartierul Floreasca la FEA unde ne-am întâlnit și cu alți specialiști din alte institute. În planul noului Institut figura achiziționarea unei licențe din occident, probabil Franța sau Germania, semnul de întrebare fiind în legătură cu „ce limbă străină” să ne pregătim în paralel cu tematica „de la specializare”. Am depășit această perioadă și pe 23 august ne-am îmbarcat în avionul spre Paris. Grupul era numeros, nu-l voi menționa deoarece nu vreau să omit pe cineva.

În 1978, o echipă formată din doi cercetători, Ion Căruțașu și Ioan Georgescu și reprezentantul ambasadei României în China am participat la negocieri pentru noi exporturi, care s-au soldat cu două contracte, un punct forte fiind oferta noastră de școlarizare la domiciliul beneficiarului chinez, plus calificativele bune de la contractele anterioare.

În 1974: „Felix  C-256, structura și programarea calculatorului”, colectiv: Vasile Baltac, Ion Căruțașu, Petru Macarie, Corneliu Maschek, Victor Megheșan, Maria Mocică, Lucia Popescu, Werner Schatz.

## Chiciudean

După privatizarea ITC, în noiembrie 2007, lucrurile s-au schimbat radical.

## Dogaru

În 1969 am participat la lucrările de preluare a documentației de licență a calculatorului IRIS-50, în cadrul colectivului care a efectuat specializare în Franța  la CII. De asemenea, am participat în colectivul de prelucrare și preluare a documentației de licență pentru Fabrica de Calculatoare, în cursul anului 1970.

toate negocierile privind fabricația de computere au fost purtate la București și în Franța de către două persoane, respectiv de domnul Trăilescu și de mine. La negocierea clauzelor comerciale au participat uneori și alți salariați de la Electronum. Negocierea clauzelor tehnice și a anexelor tehnice la contracte a fost efectuată doar de către mine (singur) și am parafat fiecare din paginile respective.

Cei de la CII Research and Developmant mi-au spus că la origine 'Iris-50' ('Felix- 256'), era calculatorul American 'Sigma' dezvoltat de marile firme SDS și Xerox. Când americanii n-au mai vrut să-i mai dea Președintelui De Gaulle calculatoare pentru bombele sale nucleare, au spus ei, acesta s-a înfuriat și a decis ca Franța să le producă singură.

Prin protecția Președintelui Nixon (un alt mare prieten al României) s-a obținut tehnologia de fabricație a echipamentelor periferice în societatea mixtă cu Control Data Corporation - Rom CDC. La nivel mondial, numai două țări, respectiv SUA și România, dispuneau integral de toate aceste trei tehnologii.

## Dragulete

UNIX

Abia târziu, în anul 1985, în cadrul sistemului de operare HELIOS va fi implementat mecanismul de gestiune a memoriei virtuale.

Activitatea principală pentru laborator era „Realizarea sistemului de operare HELIOS”. În acest context a fost demarat proiectul „Implementare Subsistem UNIX pe HELIOS”.

În anul 1988 s-a lucrat intens pentru integrarea Ingres II în subsistemul UNIX.

În zilele de mijloc ale lui ianuarie ... După trei luni de zile am avut prezentarea Ingres II sub subsistem UNIX

## Hotaran

Așa am ajuns în laboratorul condus de Gabriel Martin, în echipa care lucra la sistemul de operare AMS pentru minicalculatoarele românești, condusă de Aurel Becea.

Am lucrat în cadrul laboratorului Sisteme de Operare, Şef fiind Gabriel Martin, la colectivul MIX condus de Nicolae Manea

## Martin Gabriel

M-am ocupat fie de proiectare de componente software (Generatorul de sistem SYSGEN-SIRIS 3, pentru calculatorul IRIS-50),

La solicitarea conducerii, în laboratorul pe care îl conduceam, am înființat două noi colective pentru elaborarea Sistemelor de operare destinate minicalculatoarelor românești Independent (I-100, apoi I-102F,
I-106): AMS – condus de ing. Aurel Becea și MINOS – condus de
ing. Nicolae Manea.

După 1984 activitatea s-a reorganizat, a rămas un singur colectiv responsabil cu sistemul de operare MIX pentru minicalculatoarele românești sub conducerea ing. Nicolae Manea

## Martinovici

am revenit în aprilie 1972. Institutul era găzduit în clădirea futuristă – pe atunci – a FEA

Cel mai important proiect la care am participat în anii de început a fost preluarea licenţei software a sistemului de operare Siris 3 – V15

Experiența câștigată a contat fără îndoială la activitatea în cadrul proiectului SESAM. Este vorba de un subsistem conversațional,
multi-utilizator destinat dezvoltării de programe în mediul specific calculatorului FELIX C-256 și sistemului său de operare.

prin utilizarea schemei de comunicare symbiont-telesymbiont a sistemului SIRIS 3 V15 (licență Franța), SESAM a realizat funcția conversational remote job entry (lansarea în execuție a programelor de la terminal);

În anul 1973 institutul nostru a primit un nou nume intermediar (din multele denumiri istorice de-a lungul anilor): IETC. Încă era găzduit în incinta FEA.

Impresionanta aventură a lui Felix a început odată cu inaugurarea noului local al ITC (vizavi de FEA).

Dar marea aventură a anilor ’82 – ’89 a fost elaborarea și implementarea sistemului de operare HELIOS.

## Lucian Nica

în 1967, când s-a conceput un “Plan Calcule” românesc ce prevedea între altele și preluarea licenței de fabricație a unui calculator performant, în România. În 1968
s-au dus tratative cu mai multe firme occidentale, din Anglia, Germania, Franța etc. S-a optat în final pentru calculatorul IRIS 50, de la CII (Companie Internationale pour l`Informatique - Franța), întrucât acesta era de generația a 3-a (cu circuite integrate). A fost și o decizie politică, președintele de Gaulle a desconsiderat embargoul impus statelor din est privind tehnologiile de vârf.

În anul 1972 a început proiectarea calculatorului Felix C-512/1024 ca o dezvoltare a calculatorului preluat prin licență. Elementele de noutate au fost:
- prelucrarea instrucțiunilor pe 32 de biți în loc de 16 biți (colectiv
ing. Lucian Nica);
- suprapunerea fazei de pregătire a instrucțiunilor cu faza de execuție (colectiv ing. Eugen Ciobanu).

Reglarea modelului experimental a avut loc la sfârșitul anului 1976, când s-au trecut cu succes primele programe de test, spre marea noastră bucurie.

 La imprimantă am scris pe un listing: “CALCULATORUL FELIX C-512
S-A NĂSCUT ȘI VĂ UREAZĂ LA MULȚI ANI 1977” un afiș pe care l-am pus la intrarea în Institut.

În 1977 a început producția sistemelor Felix C-512/1024 la Fabrica de Calculatoare Electronice (FCE) de pe platforma industriei electronice din Pipera, producție care a durat peste 6 ani

Astfel, folosind schemele de principiu ale structurii hard IBM, s-a început în 1977 elaborarea calculatorului Felix C-8010. Modelul ales corespundea seriei IBM 370 (care s-a aflat în fabricație între 1970 și 1990), la nivel de capacitate medie.

Prototipul Felix C-8010 a fost realizat pe plăci experimentale, universale, cu cablaj wrapping, ceea ce permitea modificarea comodă a schemei, dar
ne-a produs multe dificultăți la reglare, din cauza contactelor pinilor în plăci.
Urmare a dificultăților și întârzierilor legate de importul circuitelor integrate (începuse regimul drastic de economisire, în toate domeniile!), prototipul este finalizat abia în 1981.

Omologarea prototipului a avut loc în septembrie 1982,

La ședința Comisiei de omologare din octombrie 1982, cu participarea factorilor implicați din Centrală, Minister, Institutul de Standardizare IGS, ICPE, ICE, ICI și ITC, s-a constatat că “se îndeplinesc condițiile pentru omologarea prototipului Felix C-8010 și pentru trecerea la execuția seriei zero”.

La omologarea seriei zero, care a avut loc în decembrie 1984, s-a constatat existența a numai 76 (din totalul de 148) de plăci imprimate produse industrial, restul fiind plăci wrapate.

În anul următor, 1985, lucrările au fost sistate. Nu ni s-au comunicat niciodată motivele reale ale acestei hotărâri, dar ni s-a reproșat întârzierea

## Pascanu

Au fost analizate ulterior Studiului oferte de licență și au rămas în competiție CII – Franța (acționariat Thomson CSF) și Siemens – Republica Federală Germană.
Oferta Siemens nu includea fabricația circuitelor integrate,

S-a optat pentru oferta CII care includea ofertele Thomson pentru circuite integrate, Sperac pentru memorii magnetice pe discuri, de asemenea tehnologia circuitelor multistrat.

## Popescu R

primul contract de livrare FELIX C-256, în CHINA, la Beijing, pentru o perioadă de 3 luni, februarie-mai 1976.

## Prodan

În toamna anului 1976 am fost la Beijing pentru a ţine un curs de COBOL şi pentru asistenţă tehnică.

Minicalculatoarele INDEPENDENT au fost exportate în China şi în vara anului 1981 am fost la Beijing şi Wuhan pentru a ţine un curs de limbaje de programare şi programe utilitare.

Minicalculatoarele INDEPENDENT au fost exportate şi în Cehoslovacia. Ȋn 1983 am fost la o firmă din Praga pentru a acorda asistenţă tehnică software on-site.

La ITC Bucureşti a mai apărut şi sistemul de operare MINOS pentru minicalculatoarele INDEPENDENT, implementat de o echipă condusă de Nicolae Manea. Cele două sisteme de operare, AMS şi MINOS, erau funcţional echivalente. Deosebirea dintre ele a constat în cȃt de mult s-au îndepărtat de sistemul RSX-11 (care funcţiona pe PDP) de la care au pornit. În sistemul AMS au fost făcute multe modificări, au fost făcute unele îmbunătăţiri şi a fost schimbat limbajul de comenzi. În sistemul MINOS au fost făcute doar adaptări pentru a-l face funcţional pe minicalculatorul INDEPENDENT. O perioadă au funcţionat ambele sisteme, utilizatorul avȃnd posibilitatea să aleagă sistemul pe care să-l folosească
