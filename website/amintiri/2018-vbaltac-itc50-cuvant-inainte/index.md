---
slug: 2018/vbaltac-itc50-cuvant-inainte
title: "Introducerea lui Vasile Baltac la volumul ITC-50"
authors: [vbaltac]
tags: [itc, autor:vasile.baltac]

date: 2024-01-06T12:04:08

event_date: '2018-07'

---

În lucrarea „Un institut pentru istorie. Semicentenarul
Institutului pentru Tehnica de Calcul (1968-2018)”, publicată
în anul 2018 la editura Excel XXI Books, Vasile Baltac a
făcut o introducere, intitulată **Cuvânt Înainte**.

<!-- truncate -->

---

Infiintarea cu 50 de ani in urma a Institutului pentru tehnica de calcul a avut fara indoiala un profund impact asupra domeniului calculatoarelor electronice si societatii in ansamblul ei. Revolutia informatica devenita recent cea de a patra revolutie industriala ar fi cuprins Romania mult mai incet si cu dificultati fara aportul puternicului for de cercetare care a fost ITC.

Romania a avut traditii in cercetarea si realizarea de calculatoare electronice din prima si a doua generatie. Primul calculator CIFA-1 a fost realizat la IFA in 1957 de Victor Toma. Era la numai 11 ani dupa ENIAC in SUA si 5 ani dupa BESM-1 din URSS. Au urmat MECIPT-1 la Institutul Politehnic Timisoara in 1961, DACICC-1 si CIFA-101 in 1962 la Institutul de calcul al Academiei din Cluj, respectiv IFA colectivul Armand Segal. Emulatia acestui inceput nu poate fi disociata de activitatea de mentor a lui Grigore C. Moisil, singurul roman care a primit prestigiosul titlu de Computer Pioneer din partea IEEE Computer Society. Romania era in clubul select al pionieratului calculatoarelor. Calculatoarele din prima si a doua generatie nu au fost obiecte de laborator. Ele au fost livrate unor beneficiari, au lansat calculele stiintifice, de proiectare si gestiune in Romania.

Lumea a evoluat repede si producerea de calculatoare a trecut la faza industriala cu firme puternice producand in serii mari calculatoare pentru calcule stiintifice, gestiune, automatizari.

Si Romania a realizat repede ca este nevoie de calculatoare in economie si la initiativa unor profesori avandu-l in frunte pe Mihai Draganescu s-a adoptat de catre guvern in 1967 un ”Program de dotare a economiei nationale cu echipamente moderne de calcul si de automatizare a prelucrarii datelor”. Programul prevedea crearea unui institut de specialitate, a unor fabrici de profil, a unei intreprinderi de service, a unui institut care sa se ocupe de informatizare, cunoscut apoi ca ICI, a unei retele de centre teritoriale de calcul, a unor centre departamentale etc.

Decretul de infiintare a fost emis in 1967, dar institutul a fost creat efectiv in urma cu 50 de ani in anul 1968. Deciziile se luau in acei ani de sus in jos si deseori nu erau cele mai bune. Dar una a fost cu siguranta buna. S-a hotarat ca toate colectivele care au realizat calculatoare sa fie reunite in noul institut. Asa ca nucleul initial cuprindea pionieri ai calculatoarelor printre care Victor Toma, Armand Segal, Gabriel Martin, Vasile Baltac, Tiberiu Ilin, Gavril Gavrilescu, Emil Muntean, Gheorghe Farkas, Emil Bocu si multi altii din echipele lor. Pe baza experientei pozitive a Institutului de cercetari electronice unde au activat in conducere cadre militare ca Dinu Buznea, Valeriu Ceoceonica sau Nicolae Sotirescu a fost numit director colonelul
Florin Munteanu secondat de Victor Toma ca director stiintific. Dupa scurt timp in 1969 Victor Toma a demisionat si in locul lui a fost numit Vasile Baltac. Inca de la crearea in 1968, institutul a avut doua filiale la Timisoara construita pe structura MECIPT si condusa de Vasile Baltac si la Cluj construita pe structura DACICC condusa de Emil Munteanu.

Institutul a beneficiat de la inceput de sprijin concret: repartizarea a sute de absolventi ai facultatilor de profil, fonduri de cercetare suficiente, acordarea de locuinte absolventilor si celor fara locuinta corespunzatoare, construirea rapida a unui nou sediu in Calea Floreasca 167.

Prima sarcina majora a institutului a fost asimilarea calculatorului FELIX C-256. Zeci de specialisti au mers in stagii la firma CII in 1969 – 1970. A fost organizata prima platforma de fabricatie in incinta FEA si echipa ITC s-a descurcat cu brio fabricand din subansamble CII primul FELIX C-256.

Inca din 1970 se decide crearea unei familii de calculatoare FELIX cu modele mai mici si mai mari decat C-256 (C-32 si C-512/1024), un exemplu pentru multe alte institute care se rezumau la prelucrarea licentelor. La propunerea institutului se creeaza o sectie de microproductie de memorii cu ferite care produce modulul de memorie FELIX neinclus in licenta. Modulul si tehnologia de fabricatie au fost concepute prin cercetare proprie la Filiala Timisoara. Dupa cativa ani, sectia a fost transformata in Fabrica de memorii electronice FMECTC, dupa 1990 devenind prin privatizare ALCATEL Romania. Laboratoarele institutului au elaborat sisteme de introducere si validare a datelor, masini de facturat si contabilizat si alte echipamente solicitate de numarul crescand de beneficiari. Inca din 1972 a fost realizat un sistem de teleprelucrare cu terminale ASR33 conectate prin linii telefonice, sistem demonstrat la TIB in premiera nationala.

Sectorul de software este reorganizat profund si din 1971 devine primul sector industrial de software din Romania bazat pe software engineering, cu laboratoare distincte de cercetare-dezvoltare, validare-testare si implementare-asistenta. Laboratoarele de cercetare-dezvoltare software au functionat la Bucuresti pentru sisteme de operare, programe utilitare si de test hardware, la Cluj-Napoca pentru compilatoare si la Timisoara pentru asambloare. Laboratoarele de validare-testare si implementare-asistenta au fost centralizate la Bucuresti.

Institutul a dezvoltat sistemul de operare luat prin licenta cu un subsistem SESAM care permitea accesul multiplu de la zeci de terminale, produs de succes folosit in tara si exportat. Competenta si profesionalismul sectorului de software s-au demonstrat prin conceperea de sisteme de operare: pentru mainframe HELIOS, pentru minicalculatoare AMS, MIX si MINOS, compilatoare performante etc. Departe de a sta intr-un turn de cristal, specialistii ITC au participat la exportul de calculatoare FELIX si apoi de minicalculatoare in numeroase tari.

ITC a sesizat importanta aparitiei minicalculatoarelor si in 1977, anul Independentei de Stat a Romaniei, a omologat primul minicalculator romanesc INDEPENDENT I-100, urmat apoi de I-102, I-102F si I-106. Minicalculatoarele INDEPENDENT au fost fabricate la FCE in sute de exemplare si livrate beneficiarilor din tara, dar si din tari ca RDG, Cehoslovacia, Ungaria, R. P. Chineza, tari din Orientul Apropiat. Beneficiile valutare aduse tarii au fost imense.

Institutul continua seria premierelor. Apar colective si preocupari pentru sisteme la cheie hardware-software cu minicalculatoare si microcalculatoare: sistem de masuratori antropometrice instalat la FCTB, sistem de recunoastere automata a amprentelor pentru Institutul National de Criminalistica, sistem pentru prelucrarea datelor geometrice, sistemul de captare si prelucrare imagini de la satelitul Meteosat, instalat la Institutul Meteo din Phenian si lista ar putea continua cu zeci de sisteme.

Nici microcalculatoarele nu au fost neglijate. Realizarea lor nu mai necesita resursele unui institut mare si a aparut concurenta institutelor politehnice, a fabricilor. Dar si ITC si filialele au tinut pasul si au aparut microcalculatoarele aMIC, TIM-S, COBRA si multe altele.

La inceputul anilor 1980 ITC a primit sarcina onoranta, dar grea sa realizeze calculatoarele de comanda pentru Centrala Nuclearo-Electrica Cernavoda. O echipa din Bucuresti sprijinita de nou infiintata Filiala Constanta a asamblat si pus in functiune cu succes calculatorul pentru Unitatea 1 si l-a pregatit pe cel pentru Unitatea 2. A fost greu, chiar foarte greu, deoarece Nicolae Ceausescu se hotarase in mod absurd sa plateasca datoria externa si programul de asimilare in tara la standardele cerute de industria nucleara era un cosmar. Tot Ceausescu a decis ca sediul noii sectii ITC pentru calculatoare de comanda CNE sa fie partial o cladire noua si partial prin preluarea unor spatii de la FCE. O decizie arbitrara ca multe altele, dar care a creat multe frictiuni intre FCE si ITC, de parca nu erau destule!

Tot in anii 1980 au continuat preocuparile concrete pentru interconectarea calculatoarelor in retele. Au fost realizate de catre ITC reteaua de calculatoare din Valea Jiului (Deva – Petrosani) si interconectarea Centralei Nucleare Cernavoda cu Institutul de cercetari nucleare Pitesti.

Este perioada in care, pentru apropierea de beneficiari, ITC creeaza noi si noi filiale la Constanta, Brasov, Iasi, Craiova, Deva, Targu Mures, Ploiesti, Satu-Mare, Suceava.

Organizatoric, institutul a avut o viata framantata. In anii 1970-1980 se produceau reorganizari dupa reorganizari. Arbitrare si decise de sus, este greu de gasit o logica a lor in afara ideii false ca tot ce-i mare este eficient, deci minunat! Desi in alte parti se spune pe buna dreptate ca small is beautiful1. La nivelul central al ministerelor reorganizarile aveau si scopul de a disloca persoane de conducere. Dar la nivelul institutelor era numai o forma de bulversare si confuzie. Asa ca, dupa numai doi ani ca ICPUEC, un nume alambicat si neinspirat, s-a produs fuzionarea cu ICE – Institutul de cercetari electronice si a fost creat IETC – Institutul de cercetari pentru electronica si tehnica de calcul. ITC a functionat ca doua sectii si un centru de calcul in acest institut. In februarie 1972 institutul se separa si devine ITC – Institutul de Cercetari si Proiectari pentru Tehnica de Calcul, pentru ca in 1979 ITC sa se reorganizeze in Centrul de cercetari stiintifice si inginerie tehnologica pentru tehnica de calcul in subordinea Institutului Central pentru Electronica, Automatizare si Tehnica de calcul. Un an mai tarziu sectia speciala se transforma in CCAB – Centrul de Cercetari pentru Automatizari Bucuresti. In 1985, urmatorul cataclism: ITC este fuzionat cu ICI si este format ICSIT-TCI – Institutul de Cercetare Stiintifica si Inginerie Tehnologica pentru Tehnica de Calcul si Informatica. De fiecare data la nivelul sectiilor, laboratoarelor, colectivelor, impactul a fost minim si activitatea de cercetare s-a desfasurat fara sincope, sudandu-se chiar un sentiment de apartenenta la ITC, a fi itecist!

A urmat Decembrie 1989. Schimbarile politice si economice profunde au condus la spargerea monopolurilor de stat de orice fel. Industria a inceput reforma, marile fabrici nu mai erau necesare, se organizau linii de fabricatie PC in magazii si garaje. Niciun institut centralizat nu-si mai gasea locul. ITC s-a spart in doua, ambele parti au incercat sa-si gaseasca un nou rol. Au fost masiv concurate de firme private, multe create chiar de fosti specialisti ai ITC, ICI sau ai fabricilor de profil. Nici una dintre cele doua nu a adoptat o strategie care sa le defineasca un rol national acceptat in noile conditii. Cladirea, amplasata intr-o zona cu potential, a trezit interes imobiliar. Ambele au fost in final privatizate. ITC Software a disparut, ITC Hardware mai exista ca o firma de mici dimensiuni.

Numerosi specialisti din ITC au creat firme private de profil sau au trecut sa lucreze in acestea. Rezultate remarcabile sunt inregistrate de firmele create sau conduse de Florin Talpes, Dan Roman, Silviu Hotaran, Sorin Guiman, Vasile Baltac, Vlad Tepelea, Lucia Coculescu, Victor Gradinescu, Mihai Dumitrescu, Cristian Vasile, Gheorghe Olteanu, Adriana Vladescu, Sofica Zainea, Ioan Tutoveanu, Viorica Droasca, Liviu Manolescu si lista poate continua. Alti specialisti s-au afirmat peste hotare printre care Teodor Rus, Adrian Stoica, Riuric Bulgacov, Sorana Rabinovici, Mircea Florea, Mihai Martinovici, Aurel Becea, Liviu Iftode, George Chirita, Rodica Popp, Ion Floricica, Dan Dragan, Mihai Vasilescu, Dan Trufasiu, Marian Romascanu etc. etc.

Multi altii au trecut la activitati care pareau extraprofesionale dar ii atrageau mai mult, dar sistemul pre-1990 le punea diverse oprelisti. Regasim itecisti in mass media, teatru, si chiar in politica sau structuri religioase. Este suficient sa-i amintim pe Cristina Vasiloiu, Radu Grozea, Mircea Neacsa, Adrian Lustig, Lelia Munteanu, Andrei Alexandru si Varujan Pambuccian.

ITC nu a disparut dupa 1990. A fost un nucleu viabil care a generat mii si mii de activitati noi potrivite noii societatii in miscare. ITC a fost un mediu competitiv cu valori umane ridicate, un mediu in care cei performanti au devenit si mai performanti. Cel mai frumos sintetizeaza Paula Apreutesei in contributia ei la acest volum: o scoala de excelenta, o scoala de valori, o mare si unita familie, o referinta de prestigiu pentru IT-ul romanesc si pentru oamenii care l-au creat.

Daca avem azi sute de mii de oameni in firme de IT si un export de cateva miliarde de euro, cu siguranta un rol decisiv l-a avut si ITC care dus sus tot mai sus stindardul tehnicii de calcul prin inovare continua, prin formarea a zeci de mii de specialisti din tara.

Daca asistam azi la revolutia digitala sa nu uitam ca originile ei sunt si in puternica echipa a ITC din anii 1968-1990.

---

Cartea aceasta contine marturii impresionante despre viata din ITC, asa cum au vazut-o zecile de contributori, inclusiv invitati care au colaborat cu ITC. Colectivul editorial nu a cenzurat pe nimeni si nimic, parerile sunt numai ale autorilor. Fiecare a vazut ce s-a intamplat din locul unde se afla, cu observatia ca timpul mai sterge sau deformeaza detaliile. Detaliile contradictorii nu fac decat sa completeze imaginea.

Cartea nu ar fi fost posibila fara munca tenace a echipei editoriale Viorel Darie, Viorica Droasca, Rodica Popescu, Carmen Stan, Horia Gligor, Luminita Berechet, Emil Bojin, Elena Rusu. A fost o activitate laborioasa, de cautare in arhive care nu mai sunt, de apeluri pentru contributii si tehnoredactare.

Speram ca aceasta carte sa trezeasca amintiri si sa constituie un material documentar pentru o istorie a calculatoarelor in Romania.

Prof. univ. dr. ing. Vasile Baltac
<br/>In ITC sef filiala, director stiintific, director general
<br/>CP3, CP2, CP1
<br/>1968-1981 1994-1996

## Referințe

- [Un institut pentru istorie. Semicentenarul Institutului pentru Tehnica de Calcul (1968-2018), ](https://www.agir.ro/carte/un-institut-pentru-istorie-semicentenarul-institutului-pentru-tehnica-de-calcul-1968-2018-123155.html)
